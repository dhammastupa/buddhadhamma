---
title: โครงการอนุรักษ์คัมภีร์โบราณ
---

# โครงการศึกษาและอนุรักษ์คัมภีร์ใบลาน{.text-center}

##### THE DIGITAL PRESERVATION OF ANCIENT SCRIPTURE AND MANUSCRIPTS{.text-center .pb-4}

ในประเทศไทย ได้ปรากฎบันทึกพระพุทธวจนะ หรือ พระไตรปิฎกจารลงบนใบลาน สมุดข่อย หรือสมุดไทย และถือเป็นคัมภีร์ที่มีความศักดิ์สิทธิ์ เช่นเดียวกับพระพุทธรูป แต่กาลเวลาที่ล่วงเลยมายาวนาน สภาพภูมิอากาศในเขตร้อนชื้น รวมถึงการขาดความรู้ในอักขระโบราณที่ใช้ในการบันทึก จึงกลายเป็นปัจจัยสำคัญในการเสื่อมสลายของสื่อบันทึกยุคโบราณนี้ 

คัมภีร์โบราณ ซึ่งเก็บรักษาไว้ตามวัดวาอาราม อาทิ ภายในหอไตรฯ ห้องสมุด โบสถ์วิหาร และตามกุฏิริฐานต่าง ๆ บ้างนี้ มิได้เป็นสื่อที่ใช้ในการศึกษาค้นคว้าในยุคปัจจุบัน แต่ยังทรงคุณค่าควรแก่เก็บรักษาไว้

การนำเทคโนโลยีมาช่วยในการอนุรักษ์ในรูปแบบสื่อดิจิทัล และจัดทำหมวดหมู่ให้เป็นระบบ เพื่อความสะดวกในการศึกษาค้นคว้าอ้างอิงได้จะเป็นประโยชน์กว้างขวางต่อไป

โครงการศึกษาและอนุรักษ์คัมภีร์ใบลาน มีวัตถุประสงค์ดังนี้

1. เพื่ออนุรักษ์คัมภีร์โบราณ ในฐานะเป็นมรดกทางภูมิปัญญาจากอดีต โดยเฉพาะคัมภีร์ทางพระพุทธศาสนา ที่บันทึกอยู่ในคัมภีร์ใบลาน สมุดข่อย สมุดไทย และเอกสารโบราณอื่นๆ ที่ได้มีการรวบรวมไว้ในวัดวาอาราม และสถานที่ต่าง ๆ
2. เพื่อเปิดโอกาสให้ผู้สนใจ นักวิชาการ นักค้นคว้า ทั้งบรรพชิตและฆราวาส สามารถเข้าถึงภูมิปัญญาพุทธศาสนาที่บันทึกอยู่ในคัมภีร์ใบลานและเอกสารโบราณเหล่านั้น ผ่านทางสำเนาดิจิทัล  จากเอกสารต้นฉบับคัมภีร์ฯ เพื่อนำไปใช้อย่างกว้างขวาง
3. เพื่อเกื้อหนุนให้วัดและชุมชน เกิดความตระหนัก ตื่นตัว อนุรักษ์ รวมทั้งยังให้บริการทรัพยากรความรู้ข้อมูลในเรื่องพระพุทธศาสนาแก่สังคมวงกว้างต่อไป

### แนวทางการดำเนินงาน{.py-4}

มูลนิธิพระไตรปิฎกเพื่อประชาชน ได้วางแนวทางการดำเนินงานอนุรักษ์คัมภีร์โบราณดังนี้

1. พัฒนาบุคคลากร ทั้งภายในและภายนอก ให้มีความรู้ในการรักษาคัมภีร์โบราณ 
2. นำเทคโนโลยีสมัยใหม่มาประยุกต์ใช้ ในการบันทึกคัมภีร์สู่ระบบดิจิทัล
3. ดำเนินการปริวรรตอักษร และจัดทำระบบส่งเสริมการศึกษาค้นคว้า สำหรับนักวิชาการและประชาชนทั่วไป
4. ดำเนินการเผยแพร่บนระบบออนไลน์ เพื่อเพิ่มช่องทางในการเข้าถึงข้อมูล และได้ตระหนักถึงความสำคัญ

### ผลการดำเนินงาน{.py-4}